# HTML
Abbiamo visto cosa è HTML (Hyper Text Markup Language).
HTML è il linguaggio che usiamo per creare le pagine web.

> [!IMPORTANT]  
> **Non è un linguaggio di programmazione**, ma un **linguaggio di markup**: serve per descrivere la struttura e i contenuti di una pagina.

## 🧠 Cosa significa "markup"?
Significa “marcare” il contenuto con dei **tag**, per dire al browser che cos'è:

“Questo è un titolo” 
```
h1, h2, ...,  h6.
```

“Questo è un paragrafo”
```
p
```

“Questa è un’immagine”
```
img
```

“Questo è un link”
```
a
```

HTML (HyperText Markup Language) è lo standard universale per creare e organizzare i contenuti di tutte le pagine web su Internet.

## Chi decide lo standard? 
Il W3C – World Wide Web Consortium
Il W3C è l’organizzazione principale che definisce gli standard per il web, come HTML, CSS, e tanti altri.

È stato fondato nel 1994 da Tim Berners-Lee, l’inventore del World Wide Web.

Il suo obiettivo è garantire che il web sia:

Accessibile

Interoperabile (funzioni in tutti i browser e dispositivi)

Stabile nel tempo

Gratuito e aperto

### Cosa fa il W3C concretamente?
Rilascia raccomandazioni (chiamate W3C Recommendations) che diventano la guida per browser e sviluppatori.
Collabora con browser (come Chrome, Firefox, Safari) per garantire che tutti parlino lo "stesso linguaggio".

## Esercizio
Apri VS Code o un editor a scelta.
Crea un nuovo file chiamato profilo.html.
Copia e incolla il codice qui sopra.
Completa tutte le parti indicate nei commenti <!-- -->.
Salva e apri il file con il browser per vedere il risultato.

Per questo esercizio, aiutati con [MDN](https://developer.mozilla.org/en-US/docs/Web/HTML/Reference/Elements). È importante soprattutto imparare **come cercare**!

```html
<!DOCTYPE html>
<html>
  <head>
    <title><!-- Inserisci qui il titolo della tua pagina, lo vedrai apparire nella tab del browser --></title>
  </head>
  <body>
    <!-- Inserisci un titolo, sarà il tuo nome e cognome -->

    <!-- Inserisci l’URL di una tua foto o un'immagine a scelta -->

    <!-- Scrivi una breve descrizione di te stesso, un piccolo paragrafo -->

    <!-- Un altro titolo, meno importante di quello precedente: ad esempio "I miei hobby" o "I miei cibi preferiti" -->

    <!-- Una lista: elenca almeno 3 hobby/cibi preferiti -->

    
      <!-- Inserisci, all'interno di un paragrafo, il link al tuo sito preferito
          💡 suggerimento: i tag possono essere messi uno dentro l'altro, ad esempio il tag per un link può essere posizionato dentro
             ad tag per il paragrafo!

            Il link deve essere racchiuso in questa frase: "Visita il mio sito preferito"
       -->
  </body>
</html>
```
